# Dziennik zgłoszonych na retrospektywie problemów/pochwał wraz z akcjami naprawczymi i rozwojem wypadków.

#### Żadne problemy nie zostały pominięte. Zachowano anonimowość uczestników zdarzeń oraz priorytet zgłoszeń, od najważniejszych do najmniej.

# Problemy:

## "Zadania mogłyby być oddzielnie przydzielane do deva"
### 2-12-2019
Ustaliliśmy, że komuś nie do końca podobała się idea szwedzkiego stołu i że wolałby trochę zamordyzmu. Po dyskusji wypracowaliśmy następujące wnioski:
- jeżeli ktoś nie jest pewien, co jest do zrobienia w dalszej kolejności, to komunikuje to na forum grupy; osoby ostatnio pracujące 
nad projektem są zobowiązane odpowiedzieć
- zachowujemy formę tablicy kanbanowej ala szwedzkiego stołu
- kładziemy nacisk na kolejność zadań na tablicy
- zachęcamy do śmielszej dyskusji w grupie
### {13,14,28}-12-2019 {3,9,10}-01-2020
Na naszym komunikatorze grupowym wystąpiło kilka dobrych przypadków spełniania postanowień. Drużyna zdaje się być bardziej zaangażowana, niż w zeszłym sprintcie.

## "Dużo musiałem refactorować, bo stosowano niespójne nazewnictwo"
### 2-12-2019
Postanowiliśmy bardziej przyłożyć się do tematu i wypracowaliśmy spójną konwencję nazewniczą.
Celem zwiększenia morale zespołu nazwaliśmy ją "JAGOOOODA_cAsE-conv".
### 7-12-2020
Powstał task na refactor części kodu.
### 10-01-2020
Jak dotąd sytuacja się nie powtórzyła.

## "X wciąż dopominał się o dockera, a najchętniej to pisałby w jakimś, *tfu*, pythonie"
### 2-12-2019
Wypracowując wspólny grunt postanowiliśmy podejść bardziej realnie do naszego projektu i trzymać się planu,
nie przenosząc paczki na dockera i nie dodając pythonowych skryptów. Nikt nam w końcu za to nie płacił.
### 10-01-2020
Trzymamy się planu. Dalej nikt nam nie zapłacił za dockery i pythongi.

## "Brak benchmarków"
### 2-12-2019
Ze względu na brak przekonania drużyny do wyższości javy nad pythonem pod względem szybkości, zgłoszono wątpliwość odnośnie braku dowodów. 
Wspólnie zasiedliśmy przed komputerem i zgooglaliśmy pierwszy lepszy link, który okazał się druzgocącym dowodem na powyższą tezę.
https://benchmarksgame-team.pages.debian.net/benchmarksgame/fastest/python.html

Po prawdzie i tak oba języki mają mnóstwo bindingów funkcji, które tak naprawdę wywołują jedyną męską rodzinę języków pod spodem - C/CPP.
Problem się rozwiązał.
## "Maciej Cz. gotuje parówki we wspólnym czajniku, więc Marek S. mi narzeka na swoją herbatę, więc nie mogę pracować REEEE"
### 2-12-2019
Pracowanie w metodykach zwinnych wymaga wysokich umiejętności pracy w zespole, a te zrozumienia wyuzdanych potrzeb drugiego człowieka.
Nie pozostało nam w tej niezręcznej sytuacji nic innego jak dojść do wspólnego konsensusu i czekać na zmiany.

### 7-12-2019
Maciej Cz. kupił sobie drugi czajnik zgodnie z ustaleniami.

### 8-12-2019
Maciej Cz. znowu użył pierwszego czajnika, przez co znowu nie dało się pracować.

### 8-12-2019
Pokłóciliśmy się. Marek S. zarządał trzeciego czajnika.

### 9-12-2019
Drugi czajnik zniknął.

### 10-12-2019
Kolektorat zespołu wpadł na pomysł, żeby oddać Maciejowi Cz. pierwszy czajnik, pod warunkiem, że ten sam zafunduje trzeci, 
a zespół wspólnymi siłami sprzeda go drożej, nadwyżkę przeznaczy na Caritas oraz czwarty czajnik.

### 11-12-2019
Drugi czajnik został odnaleziony.

### 15-12-2019
Plan się powiódł. Zgraliśmy się jako zespół w *zwinny* sposób, pomimo ciężkich charakterów.

### 18-12-2019
Drugi czajnik zniknął.

### 18-12-2019
Drugi czajnik został odnaleziony.

### 29-12-2019
Drugi czajnik zniknął.

### 2-01-2020
Drugi czajnik został odnaleziony.

## "Brak monetyzacji i reklam"
### 2-12-2019
Studencka, drapieżna i nieokiełznana żądza zarobku co najmniej 15k na miesiąc na uczelnianym projekcie odcisnęła na nas swoje piętno.
Postanowiliśmy walczyć i dzięki burzy mózgów w zespole doszliśmy do wniosku,
że jedynym sposobem na nią będzie buddyzm i wegańska dieta w połączeniu z troską o środowisko naturalne i zakwity glonów.

### 13-12-2019
Kamil P. został wege.

### 14-12-2019
Błażej K., Maciej Cz., Daniel N. zostali wege.

### 25-12-2019
Problemy zniknęły. Nikomu już nie chciało się chciwie zarabiać.

# Pochwały

## "Dobra komunikacja i szybkie, zespołowe rozwiązywanie problemów"
### 2-12-2019
## "Idziemy w dobrą architekturę"
### 2-12-2019
## "O-8<"
### 2-12-2019